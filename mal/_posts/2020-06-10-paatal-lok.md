---
date: 2020-06-10T08:09:54.000Z
lang: mal
lang-ref: pl2020
lang_selector: true
layout: post
title: Paatal Lok
image: /assets/images/screenshot_20200610-094353.png
featured_image: /assets/images/screenshot_20200610-094443.png
author: vishnu a s
genre:
  - Crime
  - Drama
  - Thriller
country: India
language:
  - Hindi
director:
  - Avinash Arun
  - Prosit Roy
duration: 44
content_rating: 18+
rating: 7.5
year: 2020
tags:
  - ASV
  - Crime
  - Drama
  - Thriller
  - India
  - Hindi
  - "2020"
  - Avinash Arun
  - Prosit Roy
  - Amazon Prime
  - Jaideep Ahlawat
  - Neeraj Kabi
  - Abhishek Banerjee
  - Sudip Sharma
  - Anushka Sharma
featured: true
imageshadow: true
youtubeId: cNwWMW4mxO8
primeVideo: https://www.primevideo.com/detail/0G9IEOHCN8KMY6COD9ILGH7IY5/ref=atv_hm_hom_c_oWa4KH_brws_7_1
description: A down and out cop lands the case of a lifetime when four suspects
  are nabbed in the assassination attempt of a journalist
---
2020ഇൽ **ആമസോൺ പ്രൈം** വഴി റിലീസ് ആയ വെബ് സീരീസ് ആണ് '**പാതാൾ ലോക്**'. പ്രശസ്ത ബോളിവുഡ് നടി **അനുഷ്ക ശർമ** നിർമിച്ച ഈ സീരീസ് ഇതിനോടകം തന്നെ പല വിവാദങ്ങളിൽ പെട്ടു ശ്രദ്ധ നേടിക്കഴിഞ്ഞു. നാം കണ്ട മറ്റു സിനിമകളിലും സീരീസുകളിലും 'തെറ്റ്' എന്നു പറഞ്ഞു ഡയലോഗുകളിൽ മാത്രം ഒതുക്കിയ പല സംഭവങ്ങളെയും പച്ചയായി ആവിഷ്കരിച്ചത് കൊണ്ട് തന്നെയാണ് വിവാദങ്ങളും ഈ സീരിസിനെ തേടി വന്നത്. ഡൽഹിയിൽ നടക്കുന്ന ഒരു ക്രൈമും അതിനെ കേന്ദ്രീകരിച്ചു ഒരു പോലീസ് ഉദ്യോഗസ്ഥൻ നടത്തുന്ന അന്വേഷണങ്ങളിലൂടെയുമാണ് കഥ സഞ്ചരിക്കുന്നത്. ഈ ഒരു അന്വേഷണത്തിലൂടെ നമ്മുടെ രാഷ്ട്രീയരംഗത്തും മാധ്യമമേഖലയിലും നിയമവ്യവസ്ഥിതിയിലും ജാതിമതവ്യവസ്ഥയിലും നിലനിൽക്കുന്ന പല കൊള്ളരുതായ്മകളെയും തുറന്നുകാണിക്കുന്നുമുണ്ട്. 9 എപ്പിസോഡുകൾ ഉള്ള ഈ സീരീസ് കഥ പറഞ്ഞു അവസാനിപ്പിക്കുമ്പോൾ പല കഥാപാത്രങ്ങളുമുണ്ടാക്കിയ ഫസ്റ്റ് ഇമ്പ്രെഷനിൽ മതിയായ മാറ്റം വരുന്നുണ്ട്. അതിനുദ്ദാഹരണമാണ് '**വിശാൽ ത്യാഗി**' എന്ന കഥാപാത്രം. സീരീസ് അവസാനിക്കുമ്പോൾ അദ്ദേഹത്തിന് കുറച്ചു കൂടെ സ്ക്രീൻ സ്പേസ് കിട്ടിയിരുന്നെങ്കിൽ അല്ലെങ്കിൽ ആ കഥാപാത്രത്തെ ഇനിയും കാണാൻ സാധിച്ചിരുന്നെങ്കിൽ എന്നു തോന്നിപ്പോകുന്നുണ്ട്. അഭിനേതാക്കളുടെ മികച്ച പ്രകടനവും പാളിച്ചകളില്ലാത്ത തിരക്കഥയും കൂടിയായപ്പോൾ ഈ സീരിസിനെ **എന്റെ വ്യക്തിപരമായ അഭിപ്രയത്തിൽ ഏറ്റവും മികച്ച ഇന്ത്യൻ വെബ്സീരീസ് ആയിത്തന്നെ കണക്കാക്കാൻ സാധിക്കും.**