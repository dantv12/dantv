---
date: 2020-05-30 15:00:12
layout: post
title: "Review: Put Your Head on My Shoulder (മലയാളം)"
author: muhammed ashfar
categories:
  - Drama
  - Review
tags:
  - Korean Drama
  - Romance
  - School Romance
image: /assets/images/put-your-head-on-my-shoulder-1.jpg
description: പുട്ട്  യുവർ ഹെഡ് ഓൺ മൈ ഷോൾഡർ ഒരു സ്കൂൾ റൊമാന്റിക് കൊറിയൻ ഡ്രാമ
  യാണ്. ഒരു സാധാരണ സ്കൂൾപെൺകുട്ടിയും ഒരു ജിനിയസ് ഫിസിക്സ് വിദ്യാർത്ഥിയും
  തമ്മിലുള്ള ഒരു പ്രണയകഥയാണ് പുട്ട്  യുവർ ഹെഡ് ഓൺ മൈ ഷോൾഡർ. സ്കൂൾ റൊമാൻസിന്റെ
  വിവിധ തലങ്ങളും തന്മയത്വത്തോടെ ഇതിൽ കാണാൻ സാധിക്കും.
rating: 4.5
imageshadow: true
---
#### **മലയാള അവലോകനം:**

**പുട്ട് യുവർ ഹെഡ് ഓൺ മൈ ഷോൾഡർ** ഒരു **സ്കൂൾ റൊമാന്റിക്** കൊറിയൻ ഡ്രാമ യാണ്. ഒരു സാധാരണ സ്കൂൾപെൺകുട്ടിയും ഒരു ജിനിയസ് ഫിസിക്സ് വിദ്യാർത്ഥിയും തമ്മിലുള്ള ഒരു പ്രണയകഥയാണ് പുട്ട് യുവർ ഹെഡ് ഓൺ മൈ ഷോൾഡർ. സ്കൂൾ റൊമാൻസിന്റെ വിവിധ തലങ്ങളും തന്മയത്വത്തോടെ ഇതിൽ കാണാൻ സാധിക്കും. ചിത്രത്തിലെ രസകരമായ രംഗങ്ങൾ കാണികളെ ചിത്രത്തിനുമുന്നിൽ പിടിച്ചിരുത്തുന്നു.ചിത്രം കാണുന്ന വേളയിൽ ആസ്വാദകൻ തന്റെ സ്കൂൾ കാലഘട്ടത്തിലേക്ക് അറിയാതെ വഴുതി വീഴുന്നത് ചലച്ചിത്ര നിർമ്മിതിയുടെ വിജയം തന്നെയാണെന്ന് നിസംശയം പറയാം.\
സി തു മോ ഉടെ ബിരുദപഠനത്തിന്റെ അവസാനദിനങ്ങൾ അടുത്തുവരുകയാണ്. ഇനി അടുത്തത് എന്ത് തിരഞ്ഞെടുക്കണമെന്ന് അവൾക്ക് തിരുമാനിക്കാൻ കഴിയുന്നില്ല. അങ്ങനെയിരിക്കെ അവളുടെ ജിവിതത്തിലേക്ക് യാദൃശ്ചികമായി കടന്നുവരുന്ന ഒരു ഫിസിക്സ് ജിനിയസാണ് ഗു വേയ് യി. ഇരുവരും പരസ്പരം കണ്ടുമുട്ടിയതിന് ശേഷം അവരുടെ ജീവിതത്തിന് സംഭവിക്കുന്ന മാറ്റങ്ങൾ കേന്ദ്രികരിച്ചാണ് കഥ പുരോഗമിക്കുന്നത്. അവരുടെ ഈ സൗഹൃദബന്ധം അവരെ കൂടുതൽ കൂടുതൽ അടുപ്പിക്കുന്നു. അവരുടെ ഒരുമിച്ചുള്ള യാത്രയിൽ വേയ്ക്ക് മോയോട് ഇഷ്ട്ടം തോന്നുന്നു. പുസ്തകം മാത്രം വായിച്ച് ശീലമുള്ള വേയ്ക്ക് മോയോടുള്ള തന്റെ ഇഷ്ടം തുറന്ന് പറയാൻ സാധിക്കുന്നില്ല. വേയ് തന്റെ ഇഷ്ടം പ്രകടിപ്പിക്കാൻ പല വഴികളും നോക്കുന്നു. വേയ് യുടെ ഗവേഷണ സംഘത്തിൽ നിന്നും അധ്യാപകനിൽ നിന്നു പോലും ഉപദേശം സ്വീകരിക്കാൻ വേയ് നിർബന്ധിതനാകുന്നു . പക്ഷേ വേയ്, മോയുടെ ഇഷ്ടം പിടിച്ചു പറ്റാൻ ചെയ്യുന്നതെല്ലാം തന്നെ പാളി പോകുന്നു.\
അങ്ങനെ കഥ പുരോഗമിക്കുന്നു. അങ്ങനെ അവരുടെ ജീവിതത്തിൽ നടക്കുന്ന വളരെ രസകരമായ സംഭങ്ങളാണ് കഥയുടെ ഇതിവൃത്തം.\
**റൊമാന്റിക് കോമഡി** ഡ്രാമകൾ ഇഷ്ടപെടുന്നവർ കണ്ടിരിക്കേണ്ട ഒരു ഡ്രാമയാണിത്.\
മോയുടെ കഥാപാത്രം ചെയ്തിരിക്കുന്നത് സിങ് ഫെയും വേയുടെ കഥാപാത്രം ചെയ്തിരിക്കുന്നത് ലിൽ വൈയുമാണ്.\
**24 എപ്പിസോഡുകളാണ്** ഇതിൽ പ്രധാനമായിട്ടുള്ളത്. 24കൂടാതെ അവസാനം ഒരു ഒരു എപ്പിസോഡ് കൂടി ഇതിൽ ഉൾപ്പെടുത്തിയിട്ടുണ്ട്.